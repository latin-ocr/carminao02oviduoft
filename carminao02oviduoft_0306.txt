670

675

680

685

690

695

700

705

710

270 Ρ. OVIDII NASONIS

vix bene desierant, cum cristis aureus altis

in serpente deus praenuntia sibila misit
adventuque suo signumque arasque foresque
marmoreumque so um fastigiaque aurea movit,
pectoribusque tenus media sublimis in aede
constitit atque oculos circumtulit igne micantes.
territa turba pavet. cognovit numina castos
evinctus vitta crines albente sacerdos,

et ‘deus estl deus estl linguis animisque favete,
quisquis ades? dixit ‘sis, o pulcherrime, visus
utiliter, populosque iuves tua sacra colentes.’
quisquis adest, iussum veneratur numen, et omnes
verba sacerdotis referunt geminata piumque
Aeneadae praestant et voce et mente favorem.
adnuit his, motisque deus rata pignera cristis

et repetita dedit vibrata sibila lingua.

tunc gradibus nitidis delabitur oraque retro
flectit et antiquas abiturus respicit aras,
assuetasque domos habitataque templa salutat.
inde per iniectis adopertam floribus ingens

serpit humum flectitque s'inus, mediamque per urbem
tendit ad incurvo munitos aggere portus.

restitit hie agmenque suum turbaeque sequentis
officium placido visus dimittere vultu

corpus in Ausonia posuit rate. numinis illa
sensit onus, pressaque dei gravitate carina
Aeneadae gaudent, caesoque in litore tauro

torta coronatae solvunt retinacula navis.
impulerat levis aura ratem: deus eminet alte,
impositaque premens puppim cervice recurvam
caeruleas despectat aquas. modicisque per aequor
Ionium zephyris sexto Pallantidos ortu

Italiam tenuit, praeterque Lacinia templo
nobilitata deae Scylaceaque litora fertur.

linquit Iapygiam laevisque Amphissia remis

saxa fugit, dextra praerupta Celennia parte,
Rhymitiumque legit Caulonaque Na ciamque,
evincitque fretum Siculique angusta elori
Hippotadaeque domos regis Temesesque metalla,
Leucosiamque petit tepidique rosaria Paesti.

inde legit Capreas promunturiumque Minervae

et Surrentino generosos palmite colles
Herculeamque urbem Stabiasque et in otia natam
Parthenopen et ab hac Cumaeae templa Sibyllae.

 

