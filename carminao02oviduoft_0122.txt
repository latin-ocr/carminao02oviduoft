86 P. ov1D11 NASONIS

Iuppiter excepit “‘commune est pignus onusque
nata mihi tecum. sed si modo nomina rebus -
525 addere vera placet, non hoc iniuria factum,
verum amor est. neque erit nobis gener ille pudori,
tu modo, diva, velis. ut desint cetera: quantum est
esse Iovis fratreml quid quod non cetera desunt,
nec cedit nisi sorte mihi? sed tanta cupido
530 si tibi discidii est, repetet Proserpina caelum,
lege tamen certa, si nullos contiglt illic
ore cibos: nam sio Parcarum foedere cautum est! ” ,Ἰ
Dixerat. at Cereri certum est educere natam. (tl-’wla- s*
non ita fata sinunt, quoniam ieiunia virgo 1⁹¹²²¹⁸·)
535 solverat et cultis dum simplex errat in hortis,
puniceum curva decerpserat arbore pomum,
sumptaque pallenti septem de cortice grana
presserat ore suo. solusque ex omnibus illud
Ascalaphus vidit, quem quondam dicitur Orphne,
540 inter Avernales haud ignotissima nymphas,
ex Acheronte suo furvis peperisse sub antris:
vidit et indicio reditum crudelis ademit.
ingemuit regina Erebi testemque profanam
fecit avem sparsumque caput Phlegethontide lympha
545 in rostrum et plumas et grandia lumina vertit.
ille sibi ablatus fulvis amicitur ab alis
inque caput crescit longosque reflectitur ungues,
vixque movet natas per inertia bracchia pennas:
foedaque fit volucris, venturi nuntia luctus,
550 ignavus bubo, dirum mortalibus omen. η
Hic tamen indicio poenam linguaque videri (Sirenes.)
commeruisse potest. vobis, Acheloides, unde '
pluma pedesque avium, cum virginis ora geratis?
an quia, cum legeret vernos Proserpina flores,
555 in comitum numer0, doctae Sirenes, eratis?
quam postquam toto frustra quaesistis in orbe,
protinus, ut vestram sentirent aequora curam,
posse super fluctus alarum insistere remis
optastis. facilesque deos habuistis et artus
560 vidistis vestros subitis flavescere pennis.
ne tamen ille canor mulcendas natus ad aures
tantaque dos oris linguae deperderet usum,
vir ‘nei vultus et vox humana remansit.
t medius fratrisque sui maestaeque sororis
565 Iuppiter ex aequo volventem dividit annum.
nunc dea, regnorum numen commune duorum,

 

