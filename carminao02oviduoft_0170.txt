1321 P.0V1D11 NAsoms

Hippocoonte satus. trepidantem et terga parantem
vertere succiso liquerunt poplite nervi.

365 forsitan et Pylius citra Troiana perisset
tempora. sed sumpto posita conamine ab hasta
arboris insiluit, quae stabat proxima, ramis,
despexitque loco 1111118, quem fugerat, hostem.
dentibus ille ferox 111 querno stipite tritis

370 imminet exitio, fidensque recentibus armis
Actoridae magni rostro femur hausit adunco.
at emini, nondum caelestia sidera, fratres,
am o conspicui, nive candidioribus ambo
vectabantur equis, ambo vibrata per auras

375 hastarum tremulo quatiebant spicula motu.
vulnera fecissent, nisi saetiger inter opacas,
nec iaculis, isset, nec equo loca pervia, silvas.
persequitur Telamon, studioque incautus eundi
pronus ab arborea cecidit radice retentus.

380 dum levat hunc Peleus, celerem Tegeaea sagittam
imposuit nervo sinuatoque expulit arcu.
fixa sub aure feri summum destrinxit harundo
corpus, et exiguo rubefecit sanguine saetas.
nec tamen illa sui successu laetior ictus,

385 quam Meleagrus erat. primus vidisse putatur
et primus sociis visum ostendisse cruorem,
et ‘meritum' dixisse ‘feres virtutis honorem!
erubuere viri seque exhortantur et addunt
cum clamore animos iaciuntque sine ordine tela.

390 turba nocet iactis, et quos petit, impedit ictus.
ecce furens contra sua fata bipennifer Arcas
‘discite, femineis quid tela virilia praestent,

ο iuvenes, operique meo concedite' dixit.
‘ipsa suis licet hunc Latonia protegat armis,

395 invita tamen hunc perimet mea dextra Diana.’
talia magniloquo tumidus memoraverat ore,
ancipitemque manu tollens utraque securim
institerat digitis, primos suspensus in artus.
occupat audentem, quaque est via proxima leto,

400 summa ferus geminos direxit ad' lnguina dentes.
concidit Ancaeus, glomerataque sanguine multo
viscera lapsa fluunt, madefactaque terra cruore est.
ibat 111 adversum proles Ixionis hostem
Pirithous, valida quatiens venabula dextra.

405 cui procul Aegidesf o me mihi carior' inquit
‘pars animae, consiste, meaeI licet eminus esse

