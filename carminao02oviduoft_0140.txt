635

640

645

650

655

660

665

670

675

 

104 Ρ, OVIDII NASONIS

cui sis nupta, vide, Pandione nata, marito. = fi

degeneras: scelus est pietas in coniuge Tereo?

nec mora: traxit Ityn, veluti Gangetica cervae

lactentem fetum per silvas tigris opacas.

utque domus altae partem tenuere remotam,

tendentemque manus et iam sua fata videntem

et ‘ mater, mater' clamantem et colla petentem

ense ferit Progne, lateri qua pectus adhaeret,

nec vultum vertit. satis illi ad fata vel unum

vulnus erat: iugulum ferro Philomela resolvit,

vivaque adhuc animaeque aliquid retinentia membra

dilaniant. pars inde cavis exultat aenis,

pars veribus stridunt ; manant penetralia tabo.

his adhibet coniunx ignarum Terea mensis,

et patrii moris sacrum mentita, quod uni ,

fas sit adire viro, comites famulosque removit. ,ἕῖ-

ipse sedens solio Tereus sublimis avito “

vescitur inque suam sua viscera congerit alvum.

tantaque nox animi est: ‘Ityn huc accersite' dixit.

dissimulare nequit crudelia gaudia Progne:

iamque suae cupiens existere nuntia cladis

‘intus habes, quem poscis’ ait. circumspicit ille,

atque ubi sit, quaerit. quaerenti iterumque vocanti,

sicut erat sparsis furiali caede capillis,

prosiluit Ityisque caput Philomela cruentum

misit in ora patris. nec tempore maluit ullo

posse loqui et mentis testari gaudia dictis.

Thracius ingenti mensas clamore repellit

vipereasque ciet Stygia de valle sorores3

et modo, si possit, reserato pectore diras

egerere inde dapes demersaque viscera gestit:

fiet modo seque vocat bustum miserabile nati:

nunc sequitur nudo genitas Pandione ferro.

corpora Cecropidum pennis pendere putares:

pendebant pennis. quarum petit altera silvas3

altera tecta subit, neque adhuc de pectore caedis

excessere notae, signataque sanguine pluma est.

ille dolore suo poenaeque cupidine velox

vertitur in volucrem, cui stant in vertice cristae,
rominet immodicum pro longa cuspide rostrum.

fnomen epops volucri; facies armata videtur.] r

Hic dolor ante diem longaeque extrema senectae Orf-

tempora Tartareas Pandiona misit ad umbras. mma·

sceptra loci rerumque capit moderamen Erechtheus,

iustitia dubium validisne potentior armis.

assvmwzwwmf s „

