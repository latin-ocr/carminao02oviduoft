222 Ρ. OVIDII NASONIS

Hectora qui solus, qui ferrum ignesque Iovemque
sustinuit totiens, unam non sustmet iram,

385 invictumque virum vineit dolor. arripit ensem
et‘ meus hic certe est: an et hunc sibi poscit Ulixes?
hoc’ ait ‘utendum est in me mihi. quique cruore
saepe Phrygum maduit, domini nunc caede madebit,
ne quisquam Aiacem possit superare nisi Aiax.'

890 dixit, et in ectus tum demum vulnera passum,
qua patuit e,rrum letalem condidit ensem.
nec valuere manus infixum educere telum·
expulit ipse cruor. rubefactaque sanguine tellus
purpureum viridi genuit de caespite florem,

395 qui prius Oebalio fuerat de vulnere natus.
littera communis mediis pueroque viroque
inscripta est foliis, haec nominis, illa querelae.

Victor ad Hypsipyles patriam clarique Thoan Hecuba.
et veterum terras infames caede virorum

400 vela dat, ut referat, Tirynthia tela, sagittas.
quae postquam ad Graios, domino comitante, revexit,
impofflta est sero tandem manus ultima bello.
Troia simul Priamusque cadunt: Priameia coniunx
perdidit infelix hominis post omnia formam

405 externasque novo latratu terruit oras,
longus in angustum qua clauditur Hellespontus.
Ilion ardebat, neque adhuc consederat ignis:
exiguumque senis Priami Iovis ara cruorem
combiberat. tractata comis antistita Phoebi

410 non profecturas tendebat ad aethera palmas.
Dardanidas matres, patriorum signa deorum
dum licet amplexas succensaque templa tenentes,
invidiosa trahunt victores praemia Grai.
mittitur Astyanax illis de turribus, unde

415 pugnantem pro se proavitaque regna tuentem

⁴ saepe videre patrem monstratum a matre solebat.
iamque viam suadet boreas, flatuque secundo
carbasa mota sonant. iubet uti navita ventis.
‘Troia, vale! rapimur' clamant, dant oscula terrae

420 Troades, et patriae fumantia tecta relinquunt.
ultima conscendit classem, miserabile visu,
in mediis Hecuba natorum inventa sepulcris.
pDrensantem tumulos atque ossibus oscula dantem

ulichiae traxere manus. tamen unius hausit

425 inque sinu cineres secum tulit Hectoris haustos.
Hectoris in tumulo canum de vertice crinem,

 

