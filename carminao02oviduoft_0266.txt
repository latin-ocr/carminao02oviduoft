230 Ρ. OVIDII NASONIS

735 ad pelagi nymphaei, pelagi gratissima nymphis,
ibat et elusos iuvenum narrabat amores.
quam, dum pectendos praebet Galatea capillos,
talibus alloquitur referens suspiria dictis:

‘te tamen, o virgo, genus haud immite virorum

740 expetit3 utque facis , potes his impune negare.
at mihi, cui pater est Nereus, quam caerula Doris
enixa est, quae sum turba quoque tuta sororum,
non nisi per luctus licuit Cyclopis amorem
effugere! et lacrimae vocem impediere loquentis.

745 quas ubi marmoreo detersit pollice virgo
et solata deam est, ‘refer, o carissima,' dixit
‘neve tui causam tege (sum tibi fida) doloris?
Nereis his contra resecuta Crataeide natam est:
‘Acis erat, Fauno nymphaque Symaethide cretus, (Λαίς.)

750 magna quidem patrisque sui matrisque voluptas,
nostra tamen maior: nam me sibi iunxerat uni,
pulcher et octonis iterum natalibus actis
signarat teneras dubia lanugine malas.
hunc ego, me Cyclops nulla oum fine petebat=

755 nec, si quaesieris, odium Cyclopis amorne
Acidis in nobis fuerit praesentior, edam:
par utrumque fuit. pro quanta potentia regni
est, Venus alma, tui! nempe ille immitis et ipsis
horrendus silvis et visus ab hospite nullo

760 impune et magni cum dis contemptor Olympi,
quid sit amor, sensit, validaque cupidine captus
uritur, oblitus pecorum antrorumque suorum.
iamque tibi formae, iamque est tibi cura placendi,
iam rigidos pectis rastris, Polypheme, capillos,

765 iam libet hirsutam tibi falce recidere barbam,
et spectare feros in aqua et componere vultus.
caedis amor feritasque sitisque immensa cruoris
cessant, et tutae veniuntque abeuntque carinae.
Telemus interea Siculam delatus ad Aetnen,

770 Telemus Eurymides, quem nulla fellerat ales,
terribilem Polyphemon adit “lumen’'que‚ “quod unum
fronte geris media, rapiet tibi’' dixit “Ulixes.''
risit et “o vatum stolidissime, falleris'’ inquit:
“altera iam rapuit.'' sic frustra vera monentem

775 spernit et aut gradiens ingentilitora passu
degravat aut fessus sub opaca revertitur antra.
prominet in pontum cuneatus acumine longo
collis: utrumque latus circumfluit aequoris unda.

