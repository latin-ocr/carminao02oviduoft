174 P. OVIDII NASONIS

vicimus.” infelix non toto pectore sentit

laetitiam virgo, praesagaque pectora maerent.

“ 445 sed tamen et gaudet: tanta est discordia mentis.
tempus erat, quo cuncta silent, interque Triones
flexerat obliquo plaustrum temone Bootes:
ad facinus venit illa suum. fugit aurea caelo
luna, tegunt nigrae latitantia sidera nubes,

450 nox caret igne suo. primus tegis, Icare, vultus,
Erigoneque pio sacrata parentis amore.
ter pedis offensi signo est revocata, ter omen
funereus bubo letali carmine fecit.
it tamen: et tenebrae minuunt noxque atra pudorem:

455 nutricisque manum laeva tenet, altera motu
caecum iter explorat. thalami iam limina tangit,
iamque fores aperit, iam ducitur intus. at illi
poplite succiduo genua intremuere, fugitque
et color et sanguis, animusque relinqult euntem.

460 quoque suo propior sceleri est, magis horret, et ausi
paenitet, et vellet non cognita osse reverti.
cunctantem longaeva manu de ucit, et alto
admotam lecto cum traderet, “accipe,'’ dixit, ι
“ista tua est, Cinyra;'' devotaque corpora iunxit.

465 accipit obsceno genitor sua viscera lecto,
virgineosque metus levat hortaturque timentem.
forsitan aetatis quoque nomine “filia” dixit:
dicat et illa “pater,” sceleri ne nomina desint.
plena patris thalamis excedit et impia diro

470 semina fert utero conceptaque crimina portat.
postera nox facinus geminat3 nec finis 1n illa est:
cum tandem Cinyras, avidus cognoscere amantem
post tot concubitus, illato lumine vidit
et scelus et natamt verbisque dolore retentis

475 endenti nit-idum vagina deripit ensem.

yrrha fugit, tenebrisque et caecae munere noctis
intercepta neci est3 latosque vagata per agros
palmiferos Arabas Panchaeaque rura relinquit.
perque novem erravit redeuntis cornua lunae,

480 cum tandem terra requievit fessa Sabaea.
vixque uteri portabat onus. tum nescia voti
atque inter mortisque metus et taedia vitae
est tales complexa preces: “o si qua patetis
numina confessisz merui, nec triste recuso

485 supplicium. sed ne violem vivosque superstes
mortuaque extinctos, ambobus pellite regnis,

 

