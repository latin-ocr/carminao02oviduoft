202 P. OVIDII NASONIS

130 ense petens, armam gladio galeamque cavari
cernit, at in uro laedi quoque corpore ferrum.
haud tulit ulterius, clipeoque adversa retecto
ter quater ora viri capulo et cava tempora pulsat:
cedentique sequens instat turbatque ruitque

135 attonitoque negat requiem. pavor occupat illum,
ante oculosque natant tenebrae. retroque ferenti
aversos passus medio lapis obstitit arvo.
quem super impulsum resupino pectore Cycnum
vi multa vertit terraeque adflixit Achilles.

140 tum clipeo genibusque premens praecordia duris
vincla trahit galeae: quae presso subdita mento
elidunt fauces et respiramen iterque
eripiunt animae. victum spoliare parabat: ,
arma relicta videt ; corpus deus aequoris albam

145 contulit in volucrem, cuius modo nomen habebat.

Hic labor, haec requiem multorum pugna dierum 00⁶·
attulit, et positis pars utraque substitit armis. nem·
dumque vigil Phrygios servat custodia murOS,
et vigil Argolicas servat custodia fossas,

150 festa dies aderat, qua Cycni victor Achilles
Pallada mactatae placabat sanguine vaccae.
cuius ut imposuit prosecta calentibus aris,
et dis acceptus penetravit in aethera nidor,
sacra tulere suam, pars est data cetera mensis.

155 discubuere toris proceres et corpora tosta
carne replent, vinoque levant curasque sitimque.
non illos citharae, non illos carmina vocum
longave multifori delectat tibia buxi,
sed noctem sermone trahunt, virtusque loquendi

160 materia est. pugnam referunt hostisque suamque,
inque vices adita atque exhausta pericula saepe
commemorare iuvat. quid enim loqueretur Achilles?
aut quid apud magnum potius loquerentur Achillem?
proxima praecipue domito victoria Cycno

165 in sermone fuit. visum mirabile'cunctis,
quod iuveni corpus nullo penetrabile telo
invictumque a vulnere erat ferrumque terebat.
hoc ipse Aeacides, hoc mirabantur Achivi3
cum sic Nestor ait: ‘vestro fuit unicus aevo

170 contemptor ferri nulloque forabilis ictu
Cycnus. at ipse olim patientem vulnera mille
corpore non laeso Perrhaebum Caenea vidi:
Caenea Perrhaebum, qui factis inclitus Othryn

 

