 

260 - P. OVIDII NASONIS

robora. fletque Milon senior, cum spectat inanes

230 illos, qui fuerant solidorum mole tororum
Herculeis similes, fluidos pendere lacertos.
fiet quoque, ut in speculo rugas aspexit aniles,
Tyndaris et secum, cur sit bls rapta, requirit.
tempus edax rerum, tuque, invidiosa vetustas,

235 omnia destruitis, vitiataque dentibus aevi
paulatim lenta consumitis omnia morte.

Haec quoque non perstant, quae nos elementa vocamus3
quasque vices peragant, -—— animos adhibete! — docebo. .
quattuor aeternus genitalia corpora mundus

240 continet. ex illis duo sunt onerosa suoque
pondere in inferius, tellus atque unda, ferunturz
et totidem gravitate carent nulloque premente
alta petunt, ae‘r atque ae're purior ignis.
quae quamquam spatio distent, tamen omnia fiunt ,

245 ex ipsis et in ipsa cadunt: resolutaque tellus
in liquidas rarescit aquas, tenuatus in auras
ae'raque umor abit 3 dempto quoque pondere rursus
in superos ae'r tenuissimus emicat ignes.
inde retro redeunt, idemque retexitur ordo.

250 ignis enim densum spissatus in aera transit,
hic in aquas, tellus glomerata cogitur unda.
nec species sua cuique manet 3 rerumque novatrix
ex abis alias reddit natura figuras.
nec perit in toto quicquam, mihi credite, mundo,

255 sed variat faciemque novat. nascique vocatur
incipere esse aliud, quam quod fuit ante: morique,
desinere illud idem. cum sint huc forsitan illa,
haec translata illuc, summa tamen omnia constant.
nil equidem durare diu sub imagine eadem

260 crediderim. sic ad ferrum venistis ab auro,
saecula3 sic totiens versa est fortuna locorum.

vidi eg0‚ quod fuerat quondam solidissima tellus,
esse fretum. vidi factas ex aequore terras 3
et procul a pelag-0 conchae iacuere marinae,

265 et vetus inventa est in montibus ancora summis:
quodque fuit campus, vallem decursus aquarum
fecit: et eluvie mons est deductus in aequor:
eque paludosa siccis humus aret harenis: ’
quaeque sitim tulerant, stagnata paludibus ument-

270 hic fontes natura novos emisit, at illio
clausit3 et aut imi commota tremoribus orbis
flumina prosiliunt aut excaecata residunt.

