18 Ρ. OVIDII NASONIS

fitque quod ante fuit. fugiunt e corpore saetac3
cornua decrescunt, fit luminis artior orbis,

⁴ 740 contrahitur rictus, redeunt umerique manusque,
ungulaque in quinos dilapsa absumitur ungues.
de bove nil superest, formae nisi candor, in illa.
officioque pedum nymphe contenta duorum
erigitur 3 metuitque loqui, ne more iuvencae

745 mugiat, et timide verba intermissa retemptat.
nunc dea linigera colitur celeberrima turba.

Huic Epaphus magni genitus de semine tandem “J
creditur esse Iovis, erque urbes iuncta parenti ‘t ·
templa tenet. fuit uic animis aequalis et annis ’ «ξ

750 Sole satus Phaethon: quem quondam magna loquentem ἒξ
nec sibi cedentem Phoeboque parente superbum
non tulit Inachides, ‘matri’que ait ‘omnia demens
credis et es tumidus genitoris imagine falsi?
erubuit Phaethon iramque pudore repressit.

755 et tulit ad Clymenen Epaphi convicia matrem:
‘quo'que ‘magis doleas, genetrix’: ait ‘ille ego liber,
ille ferox tacui. pudet haec opprobria nobis
et dici potuisse et non potuisse refelli.
at tu, si modo sum caelesti stirpe creatus,

760 ede notam tanti generis meque assere caelol'
dixit et implicuit materno bracchia collo,
perque suum Meropisque caput taedasque sororum,
traderet, oravit, veri sibi signa arentis.
ambiguum, Clymene, precibus hae'thontis an ira

765 mota magis dicti sibi criminis, utraque caelo
bracchia porrexit spectansque ad lumina solis
‘per iubar hoc' inquit ‘radiis insigne coruscis,
nate, tibi iuro, quod nos auditque videtque,
hoc te, quem spectas, hoc te, qui temperat orbem,

770 Sole satum. si ficta loquor, neget ipse videndum
se mihi, sitque oculis lux ista novissima nostris.
nec longus patrios labor est tibi nosse Penatesz
unde oritur, domus est terrae contermina nostrae.
si modo fert animus, gradere, et scitabere ab ipso?

775 emicat extemplo laetus post talia matris
dicta suae Phaethon et concipit aethera mente,
Aethiopasque suos positosque sub ignibus Indos
sidereis transit patriosque adit impiger ortus.

 

