 

72 P. OVIDII NASONIS

umbra viri visa est, visam fera saevit in umbram.
utque Iovis praepes, vacuo cum vidit in arvo-
praebentem Phoebo liventia terga draconem,

715 occupat aversum, neu saeva retorqueat ora,
squamigeris avidos figit cervicibus ungues:
sic celeri missus praeceps per inane volatu
terga ferae pressit dextroque frementis' 111 armo
Inachides ferrum curvo tenus abdidit hamo.

720 vulnere laesa gravi modo se sublimis' m auras
attollit, modo subdit aquis, modo more ferocis
versat apri, quem turba canum circumsona terret.
ille avidos morsus velocibus effugit alis3
quaque patent, nunc terga cavis super obsita conchis,

725 nunc laterum costas, nunc qua tenuissima cauda
desinit 111 piscem, falcato vulnerat ense.
belua puniceo mixtos cum sanguine fluctus
ore vomit: maduere graves aspergine pennae.
nec bibulis ultra Perseus talaribus ausus

730 credere conspexit scopulum, qui vertice summo
stantibus extat aquis, operitur ab· aequore moto.
nixus οο rupisque tenens iuga prima sinistra
ter quater exegit repetita per ilia ferrum.
litora cum plausu clamor superasque deorum

735 implevere domos. gaudent generumque salutant
auxiliumque domus servatoremque fatentur
Cassiope Cepheusque pater. resoluta catenis
incedit virgo, pretiumque et causa laboris.
ipse manus hausta victrices abluit unda3

740 anguiferumque caput dura ne laedat harena,
mollit humum foliis, natasque sub aequore virgas
sternit et imponit Phorcynidos ora Medusae.
virga recens bibulaque etiamnum viva medulla
vim rapuit monstri tactuque induruit obuius,

745 percepitque novum ramis et fronde rigorem.
at pelagi nymphae factum mirabile temptant
pluribus m virgis et idem contingere gaudent
seminaque ex illis iterant iactatae per undas.
nunc quoque curaliis eadem natura remansit,

750 duritiam tacto capiant ut ab ae‘re, quodque
vimen in aequore erat, fiat super 'aequora saxum.

Dis tribus ille focos totidem de caespite ponit,
laevum Mercurio, dextrum tibi, bellica Virgo;
ara Iovis media est. mactatur vacca Minervae,

755 alipedi vitulus, taurus tibi, summe deorum.

