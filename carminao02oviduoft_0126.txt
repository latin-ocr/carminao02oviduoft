20

25

30

35

40

45

50

55

60

90 Ρ. 0V1D11 NASONIS

nec factas solum vestes spectare iuvabat3

tum quoque, cum fierent. tantus decor adfuit arti.
sive rudem primos lanam glomerabat' 111 orbes,
seu digitis subigebat opus repetitaque longo
vellera ιιιοΙΙίὶιειιΟ nebulas aequantia tractu,

sive levi teretem versabat pollice fusum,

seu pingebat acu. scires a Pallade doctam.

quod tamen ipsa negat, tantaque offensa magistra
‘certet' ait‘ meeum. nihil est, quod victa recusem.'
Pallas anum simulat falsosque ιιι tempora canos
addit et infirmos baculo quoque sustinet artus.
tum sic orsa loqui: ‘non omnia grandior aetas,
quae fugiamus, habet: seris venit usus ab annis.
consilium ne sperne meum. tibi fama petatur
inter mortales faciendae maxima lanae:

cede deae veniamque tuis, temeraria, dictis
supplice voce roga. veniam dabit illa roganti. ’
aspicit hanc torvis, inceptaque fila relinquit,
vixque manum retinens, confessaque vultibus iram
talibus obscuram resecuta est Pallada dictis.
‘mentis inops longaque venis confecta senecta.

et nimium vixisse diu nocet. audiat istas,

si qua tibi nurus est, si qua est tibi filia, voces.
consilii satis est in me mihi. neve monendo
profecisse putes: eadem est sententia nobis.

eur non ipsa venit? cur haec certamina vitat?’
tum dea ‘venitl’ ait formamque removit anilem
Palladaque exhibuit. venerantur numina nymphae
Mygdonidesque nurus: sola est non territa virgo.
sed tamen erubuit, subitusque invita notavit

ora rubor rursusque evanuit: ut solet ae'r
purpureus fieri, cum primum aurora movetur,

et breve post tempus candescere solis ab ortu.
perstat in incepto, stolidaeque cupidine palmae

in sua fata ruit. neque enim Iove nata recusat
nec monet ulterius nec iam certamina differt.
haud mora, consistunt diversis partibus ambae

et gracili geminas intendunt stamine telas.

tela iugo vincta est, stamen secernit harundo,
inseritur medium radiis subtemen acutis,

quod digiti expediunt, atque inter stamina ductum
percusso feriunt insecti pectine dentes.

utraque festinat, cinctaeque ad pectora vestes
bracchia docta movent, studio fallente laborem.

 

