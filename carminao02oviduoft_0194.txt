158 P. OVIDII NASONIS

oscula sentiri non esse sororia possunt.
540 ipsa tamen, quamvis animo grave vulnus habebam,
uamvis intus erat furor igneus, omnia feci, ’
&sunt mihi di testes), ut tandem sanior essem:
pugnavique diu violenta Cupidinis arma
effugere infelix: et plus, quam ferre puellam

545 posse putes, ego dura tuli. superata fateri
cogor opemque tuam timidis exposcere votis.
tu servare potes ,” tu perdere solus amantem:
eli e, utrum facias! non hoc inimica precatur,

, se quae, cum tibi sit iunctissima, iunctior esse

550 expetit et vinclo tecum propiore ligari.
iura senes norint et, quid liceatque nefasque
fasque sit, inquirant legumque examina servent.
conveniens Venus est annis temeraria nostris. ο
quid liceat nescimus adhuc, et cuncta licere

555 oredimus et sequimur magnorum exempla deorum.
nec nos aut durus pater aut reverentia famae
aut timor impediet (tantum sit causa t>imendil):
dulcia fraterno sub nomine furta tegemus.
est mihi libertas tecum secreta loquendi,

560 et damus amplexus et iungimus oscula coram.
quantum est, quod desit? miserere fatentis amores
et non fassurae, nisi cogeret ultimus ardor:
neve merere meo subscribi causa sepulcro!
talia nequiquam perarantem plena reliquit

565 cera manum, summusque in margine versus adhaesit.
protinus impressa signat sua crimina gemma,
quam tinxit lacrimis (linguam defecerat umor),
deque suis unum famulis pudibunda vocavit
et pavidum blandita ‘feras‚ fidissime, nostro —’

570 dixit, et adiecit longo post tempore ‘fratri.’
cum daret, elapsae manibus cecidere tabellae.
omine turbata est: misit tamen. apta minister
tempora nactus adit, traditque fatentia verba.
attonitus subita iuvenis Maeandrius ira

575 proicit acceptas lecta sibi parte tabellas,
vixque manus retinens trepidantis ab ore ministri
‘dum licet, 0 vetitae scelerate libidinis auctor,
effuge’ ait. ‘ qui, si nostrum tua fata pudorem
non traherent secum, poenas mihi morte dedisses-⁹

580 ille fugit pavidus dominaeque ferocia Cauni
dicta refert. palles audita, Bybli, repulsa,
et pavet obsessum glaciali frigore corpus.

 

