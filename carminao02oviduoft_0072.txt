36 P. ov1D11 NAsoms

esse velis prolisque meae matertera dici «-

Herse causa viae: faveas, oramus, amanti! ·

aspicit hunc oculis isdem, quibus abdita nuper

q viderat Aglaurus flavae secreta Minervae,

750 proque ministerio magni sibi ponderis aurum
postulat3 interea tectis excedere cogit.
vertit ad hanc torvi dea bellica luminis orbem
et tanto penitus traxit suspiria motu,
ut pariter pectus positamque in pectore forti

755 aegida concuteret. subit, hanc arcana profana
detexisse manu, tum cum sine matre creatam
Lemnicolae stirpem contra data foedera vidit:
et gratamque deo fore iam gratamque sorori,
et ditem sumpto, quod avara poposcerat, auro·

760 protinus Invidiae nigro squalentia tabo
tecta petit. domus est imis in vallibus huius
abdita, sole carens, non ulli pervia vento,
tristis et ignavi plenissima frigoris, et quae
igne vacet semper, caligine semper habundet.

765 huc ubi pervenit bello metuenda virago,
constitit ante domum (neque enim succedere tectis
fas habet) et postes extrema cuspide pulsat.
concussae patuere fores. videt intus edentem
vipereas carnes, vit-iorum alimenta suorum,

770 Invidiam, visaque oculos avertit. at illa
surgit humo pigre semesarumque relinquit
corpora serpentum passuque incedit inerti.
utque deamvidit formaque armisque decoram,

in emuit multum atque animo suspiria duxit.

775 pallor in ore sedet, macies in corpore toto,
nusquam recta acies, livent rubigine dentes,
pectora felle virent ς lingua est suffusa veneno.
risus abest, nisi quem visi movere dolores. , ς
nec fruitur somno, vigilacibus excita curis, 53⁴

780 sed videt ingratos intabescitque videndo ‘'223*
successus hominum, carpitque et carpitur una, ἱ
suppliciumque suum est. quamvis tamen oderat illam, J
talibus adfata est breviter Tritonia dictis
‘infice tabe tua natarum Cecropis unam.

785 sic opus est, Aglaurus ea est. haud plura locuta
fugit et impressa tellurem reppulit hasta.
illa deam obliquo fugientem lumine cernens
murmura parva dedit successurumque Minervae
indoluit, baculumque capit, quem spinea totum

       

 

