212 Ρ. OVIDII NASONIS

570 nec tamen ulterius, quam fortia facta silendo,

ulciscor fratres: solida est mihi gratia tecum.‘
Haec postquam dulci N ele'ius edidit ore,

a sermone senis repetito munere Bacchi

surrexere toris 3 nox est data cetera somno.

575 At deus, aequoreas qui cuspide temperat undas, Achilles.
in volucrem corpus nati Phaethontida versum
mente dolet patria, saevumque perosus Achillem
exercet memores plus quam civiliter iras.
iamque fere tracto duo per quinquennia bello,

580 talibus intonsum compellat Sminthea dictisz
‘o mihi de fratris longe gratissime natis,
irrita qui mecum posuist1 moenia Troiae,
ecquid, ubi has iamiam casuras aspicis arces,
ingemis? aut ecquid tot defendentia muros

585 milia caesa doles? ecquid, ne persequar omnes, ⁷
Hectoris umbra subit circum sua Pergama tracti?
cum tamen ille ferox belloque cruentior ipso
vivit adhuc, operis nostri populator, Ach111es.
det mihi se: faxo, triplici quid cuspide possim,

590 sentiat. at quoniam concurrere comminus hosti
non datur, occulta necopinum perde sagittal’
adnuit atque animo pariter patruoque suoque
Delius indulgens nebula velatus in agmen
pervenit Iliacum, mediaque in caede virorum

595 rara per ignotos spargentem cernit Achivos
tela Parim3 fassusque deum ‘quid spicula perdis
sanguine plebis?' ait. ‘si qua est tibi cura tuorum,
vertere in Aeaciden caesosque ulciscere fratresl’
dixit et, ostendens sternentem Troica ferro

600 corpora Peliden , arcus obvertit in illum,
certa-que letifera direxit spicula dextra.
quod Priamus gaudere senex post Hectora posset,
hoc fuit. ille igitur tantorum victor, Achille,
victus es a timido Graiae raptore maritae!

605 at si femineo fuerat tibi Marte cadendum,
Thermodontiaca malles cecidisse bipenni.
iam timor ille Phrygum, decus et tutela Pelasgi
nominis, Aeacides, caput insuperabile bello,
arserat (armarat deus idem, idemque cremarat) ;

610 iam cinis est3 et de tam magno restat Achille .
nescio quid, parvam quod non bene compleat urnam. .·
at vivit, totum quae gloria compleat orbem.
haec illi mensura viro respondet, et hac est

