38 P. 0V1D11 NASONIS

cepit Atlantiades, dictas a Pallade terras

835 linquit et ingreditur iactatis aethera pennis..
sevocat hunc genitor. nec causam fassus amoris
‘fide minister’ ait‘ iussorum, nate, meorum,
pelle moram solitoque celer delabere cursu,
quae-que tuam matrem tellus a parte sinistra

840 suspicit (indigenae Sidonida nomine dicunt),
hanc pete3 quodque procul montano gramine pasci
armentum regale vides, ad litora verte!
dixit. et expulsi iamdudum monte iuvenci
litora iussa petunt, ubi magni filia regis

845 ludere virginibus Tyriis comitata solebat.
non bene conveniunt nec in una sede morantur
maiestas et amor. sceptri gravitate relicta
ille pater rectorque deum, cui dextra trisulcis
ignibus armata est, qui nutu concutit orbem,

850 induitur faciem tauri mixtusque iuvencis
mugit et in teneris formosus obambulat herbis.
quippe color nivis est, quam nec vestigia duri
calcavere pedis nec solvit aquaticus auster.
colla toris extant3 armis palearia pendent3

855 cornua parva quidem, sed quae contendere possis
facta manu, puraque magis perlucida gemma.
nullae’ m fronte minae, nec formidabile lumen:
pacem vultus habet. miratur Agenore nata,
quod tam formosus, quod proelia nulla minetur.

860 sed, quamvis mitem, metuit contingere primo·
mox adit et flores ad candida porrigit ora.
gaudet amans et, dum veniat sperata volu tas,
oscula dat manibus. vix iam, vix cetera iffert,
et nunc alludit viridique exultat ιιι herba,

865 nunc latus' ιιι fulvis niveum deponit harenis:
paulatimque metu dempto modo pectora praebet
virginea palpanda manu, modo cornua sertis
impedienda novis. ausa est quoque regia virgo,
nescia quem premeret, tergo considere tauri:

870 cum deus a terra siccoque a litore sensim
falsa pedum primis vestigia ponit in undis,
inde abit ulterius mediique per aequora ponti
fert praedam. pavet haec litusque ablata relictum
respicit, et dextra cornum tenet, altera dorso

875 imposita est3 tremulae sinuantur flamine vestes.

 

