82 P. 0V1D11 NASONIS

Trinacris et magnis subiectum molibus urget
aetherias ausum sperare Typhoea sedes.
nititur ille quidem pugnatque resurgere saepe·

850 dextra sed Ausonio manus est subiecta Peloro,
laeva, Pachyne‚ tibi: Lilybaeo crura premuntur·
degravat Aetna caput. sub qua resupinus harenas
eiectat flammamque fero vomit ore Typhoeus.
saepe remoliri luctatur pondera terrae

355 oppidaque et magnos devolvere ‘corpore montes.

’ inde tremit tellus, et rex pavet ipse silentum,
ne pateat latoque solum retegatur hiatu,
immissusque dies trepidantes terreat umbras.
hanc metuens cladem tenebrosa sede tyrannus

360 exierat, curruque atrorum vectus equorum
ambibat Siculae cautus fundamina terrae.
postquam exploratum satis est, loca nulla labare,
depositoque metu, videt hunc Erycina vagantem
monte suo residens, natumque amplexa volucrem

365 “‘ arma manusque meae, mea, nate, potentia‚’'’ dixit,
“‘illa, quibus superas omnes, cape tela, Cupido, ,
inque dei pectus celeres molire sagittas,
cui triplicis cessit fortuna novissima regni.
tu superos ipsumque Iovem, tu numina ponti

370 victa domas ipsumque, regit qui numina ponti.
Tartara quid cessant? cur non matrisque tuumque
imperium profers? agitur pars tertia mundi.
et tamen in caelo, quae iam patientia nostra est,
spernimur, ac mecum vires minuuntur Amoris.

375 Pallada nonne vides iaculatricemque Dianam
abscessisse mihi? Cereris quoque filia virgo,
si patiemur, erit. nam spes affectat easdem.
at tu, pro socio, si qua est ea gratia, regno,
iunge deam patruo. ''' dixit Venus. ille pharetram

380 solvit et arbitrio matris de mille sagittis
unam seposuit, sed qua nec acutior ulla
nec minus incerta est, nec quae magis audiat arcus.
oppositoque genu curvavit flexile cornum
inque cor hamata percussit harundine Ditem.

385 Haud procul Hennaeis lacus est a moenibus altae,
nomine Pergus, aquae. non illo plura Caystros
carmina cycnorum labentibus aud1t m undis.
silva coronat aquas cingens latus omne, suisque
frondibus ut velo Phoebeos summovet ignes.

390 frigora dant rami, varios humus umida flores:

 

