244 P. OVIDII NASONIS

380 nec Venere externa socialia foedera laedam,
dum mihi Ianigenam servabunt fata Canentem.’'’
saepe retemptatis precibus Titania frustra
“‘non impune feres. neque enim reddere Canenti:
laesaque quid faciat, quid amans, quid femina, disces
385 rebus''' ait, “‘ sed amans et laesa et femina Ciroel’'’
tum bis ad occasum, bis se convertit ad ortus:
ter iuvenem baculo tetigit, tria carmina dixit.
ille fugit, sed se solito velocius ipse
currere miratur. pennas in corpore vidit:
390 seque novam subito Latiis accedere silvis
indignatus avem, duro fera robora rostro
figit et iratus longis dat vulnera ramis.
urpureum chlamydis pennae traxere coloremt
bula quod fuerat vestemque momorderat aurum,
395 pluma fit, et fulvo cervix praecingitur auro:
nec quicquam antiquum Pico, nisi nomina, restat.
interea comites, clamato saepe per agros
nequiquam Pico nullaque in parte reperto,
inveniunt Circen —- nam iam tenuaverat auras
400 passaque erat nebulas v'entis ac sole recludi —
criminibusque premunt veris regemque reposcunt
vimque ferunt saevisque parant incessere telis.
illa nocens spargit virus sucosque veneni,
et Noctem Noctisque deos Ereboque Chaoquc
405 convocat et longis Hecaten ululatibus orat.
exiluere loco (dictu mirabile) silvae,
ingemuitque solum, vicinaque palluit arbor,
sparsaque sanguineis maduerunt pabula guttis,
et lapides visi mugitus edere raucos
410 et latrare canes et humus serpentibus atris
squalere et tenues animae volitare silentum.
attonitum monstris vulgus pavet: illa paventis
ora venenata tetigit mirantia virga.
cuius ab attactu variarum monstra ferarum
415 in iuvenes veniunt: nulli sua mansit imago.
sparserat occiduus Tartessia litora Phoebus, (Canens.)
et frustra coniunx oculis animoque Canentis
expectatus erat. famuli populusque per omnes
discurrunt silvas atque obvia lumina portant.
420 nec satis est nymphae flere et lacerare capillos
et dare plangorem: facit haec tamen omma, seque
proripit ac Latios errat vesana per agros.
sex illam noctes, totidem redeuntia solis

