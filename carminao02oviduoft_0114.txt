175

180

185

190

195

200

205

210

78 Ρ. OVIDII NASONIS

non circumspectis exactum viribus ensem
fregit, et extrema percussae parte columnae v
lamina dissiluit dominique in gutture fixa est.
non tamen ad letum causas satis illa valentes
laga dedit. trepidum Perseus et inertia frustra
bracchia tendentem Cyllenide confodit harpe.
verum ubi virtutem turbae succumbere vidit,
‘auxilium‚' Perseus ‘quoniam sic cogitis ipsi‚'
dixit ‘ab hoste petam. vultus avertite vestros,
si quis amicus adestl ' et Gorgonis extulit ora.
‘quaere alium, tua quem moveant miracula’ dixit
Thescelus: utque manu iaculum fatale parabat '
mittere, in hoc haesit signum de marmore gestu.
proximus huic Ampyx animi plenissima magni
pectora Lyncidae gladio petit: inque petendo
dextera deriguit3 nec citra mota nec ultra est.
at Nileus, qui se genitum septemplice Nilo
ementitus erat, clipeo quoque flumina septem
argento partim, partim caelaverat auro,
‘aspice‚' ait ‘Perseu, nostrae primordia gentis:
magna feres tacitas solacia mortis ad umbras,
a tanto cecidisse viro.’ pars ultima vocis
in medio suppressa sono est, adapertaque velle
ora loqui credas, nec sunt ea pervia verbis.
increpat hos ‘vitio'que ‘animi , non viribus’ inquit
‘Gorgoneis torpetis’ Eryx. ‘incurrite mecum
et prosternite humi iuvenem magica arma moventeml’
incursurus erat — tenuit vestigia tellus,
immotusque silex armataque mansit imago.
hi tamen ex merito poenas subiere. sed unus
miles erat Persei, pro quo dum pugnat, Aconteus,
Gorgone conspecta saxo concrevlt oborto.
quem ratus Astyages etiamnum vivere, longo
ense ferit. sonuit tinnitibus ensis acutis.
dum stupet Astyages, naturam traxit eandem:
marmoreoque manet vultus mirantis in ore.
nomina longa mora est media de plebe virorum
dicere. bis centum restabant corpora pugnae:
Gorgone bis centum riguerunt corpora visa.
paenitet iniusti tunc denique Phinea belli.
sed quid agat? simulacra videt diversa figuris
agnoscitque suos, et nomine quemque vocatum
poscit opem, credensque pamm sibi proxima tangit
corpora. marmor erant. avertitur, atque ita supplex

 

