156 P. ov1D11 NASONIS

filia Maeandri totiens redeuntis eodem,
cognita Cyanee, praestantia corpora forma,
Byblida oum Cauno, prolem est enixa gemellam.‘ Byblis.
Byblis in exemplo est, ut ament concessa puellae:
455 Byblis Apollinei correpta cupidine fratris
non soror ut fratrem, nec qua debebat, amavit.
illa quidem primo nullos intellegit ignes,
nec peccare putat, quod saepius oscula iungat,
quod sua fraterno circumdet bracchia 001103
460 mendacique diu pietatis fallitur umbra.
paulatim declinat amor, visuraque fratrem
culta venit nimiumque cupit formosa videri:
et si qua est illic formosior, invidet illi.
sed nondum manifesta sibi est nullumque sub illo
465 igne facit votum: verumtamen aestuat intus.
iam dominum appellat, iam nomina sanguinis odit:
Byblida, iam mavult, quam se vocet ille sororem.
spes tamen obscenas animo demittere non est
ausa suo vigilans: placida resoluta quiete

470 saepe videt, quod amat. visa est quoque iungere fratri

corpus3 et erubuit, quamvis sopita iacebat.

somnus abit. silet illa diu repetitque quietis

ipsa suae speciem dubiaque ita mente profatur:

‘me miseram! tacitae quid vult sibi noctis imago?
475 quam nolim rata sit! cur haec ego somnia vidi?

ille quidem est oculis quamvis formosus iniquis,

et placet, et possim, si non sit frater, amare,

et me dignus erat. verum nocet esse sororem.

dum modo tale nihil vigilans committere temptem,
480 saepe licet simili redeat sub imagine somnus:

⁴ testis abest somno, nec abest imitata volu tas.

pro Venus et tenera volucer oum matre upid0‚

gaudia quanta tuli! quam me manifesta libido

contigit! ut iacui totis resoluta medullis!
485 ut meminisse iuvat! quamvis brevis illa voluptas,

noxque fuit praeceps et coeptis invida nostris.

o ego, si liceat mutato nomine iungi,

quam bene, (jaune, tuo poteram nurus esse parenti!

quam bene, Caune, meo poteras gener esse parenti!
490 omnia, di facerent, essent communia nobis,

praeter avos: tu me vellem generosior esses.

nescio quam facies igitur, pulcherrime, matrem3

at mihi, quae male sum, quos tu, sortita parentes,

nil nisi frater eris: quod obest, id habebimus unum?

