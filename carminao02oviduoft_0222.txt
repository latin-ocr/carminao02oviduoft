230

235

240

245

250

255

260

265

270

186 Ρ. OVIDII NASONIS

iussit et amplexus in virginis ire marinae.
est sinus Haemoniae curvos falcatus in arcus3
bracchia procurrunt: ubi, si foret altior unda,
portus erat; summis inductum est aequor harenis.
litus habet solidum, quod nec vestigia servet
nec remoretur iter, nec opertum pendeat alga.
myrtea silva subest, bicoloribus obsita bacis.
est specus in medio ; natura factus an arte,
ambiguum: magis arte tamen. quo sae e venire
frenato delphine sedens, Theti, nuda so ebas.
illic te Peleus, ut somno vincta iacebas,
occupat et, quoniam precibus temptata repugnas,
vim parat, innectens ambobus colla lacertis.
quod nisi venisses, variatis saepe figuris,
ad solitas artes, auso foret ille potitus.
sed modo tu volucris: volucrem tamen ille tenebat,
nunc gravis arbor eras: haerebat in arbore Peleus-
tertia forma fuit maculosae tigridis: illa
territus Aeacides a corpore bracchia solvit.
isque deos pelagi vino super aequora fuso
et pecoris fibris et fumo turis adorat:
donec Carpathius medio de gurgite vates
‘Aeacide,' dixit ‘thalamis potiere petitis.
tu modo, cum gelido sopita quiescet in antro,
ignaram laqueis vincloque innecte tenaci.
nec te decipiat centum mentita figuras,
sed preme, quicquid erit, dum, quod fuit ante, reformet!
dixerat haec Proteus et condidit aequore vultum
admisitque suos in verba novissima fluctus. -
pronus erat Titan inclinatoque tenebat
Hesperium temone fretum, cum pulcra relicto
N ere'is ingreditur consueta cubilia ponto.
vix bene virgineos Peleus invaserat artus:
illa novat formas, donec sua membra teneri
sentit, et in partes diversas bracchia tendi.
tum demum ingemuit. ‘neque’ ait ‘sine numine vincis',
exhibita estque Thetis. confessam am lectitur heros
e't potitur votis ingentique implet Achi le.

Felix et nato, felix et coniuge Peleus, Ceyx etPelem.
et cui, si demas iugulati crimina Phoci,
omnia contigerant. fraterno sanguine sontem
expulsumque domo patria Trachinia tellus
accipit. hic regnum sine vi, sine caede regebat
Lucifero genitore satus patriumque nitorem

 

