188 Ρ. OVIDII NASONIS

nascitur e Phoebo (namque est enixa gemellos)
carmine vocali clarus citharaque Philammon.
quid peperisse duos et dis placuisse duobus,
et forti genitore et progenitore Tonante
320 esse satam prodest? an obest quoque gloria multis?
obfuit huic certe: quae se praeferre D1anae
sustinuit faciemque deae culpavit. at illi
ira ferox mota est, “factis’'que “placebimus’' inquit.
nec mora: curvavit cornu nervoque sagittam
325 impulit, et meritam traiecit harundine linguam.
lingua tacet, nec vox temptataque verba sequuntur:
conantemque loqui cum sanguine vita reliquit.
quam miseram amplexans ego tum patruoque dolorem
corde tuli, fratrique pio solacia dixi.
330 quae pater haud aliter, quam cautes murmura ponti,
accipit et natam delamentatur ademptam.
ut vero ardentem vidit, quater impetus illi
in medios fuit ire rogos: quater inde repulsus
concita membra fugae mandat similisque iuvenco,
335 spicula crabronum pressa cervice gerenti,
qua via nulla, ruit. iam'tum mihi currere visus
plus homine est, alasque pedes sumpsisse putares.
effugit ergo omnes, veloxque cupidine leti
vertice Parnasi potitur. miseratus Apollo,
340 cum se Daedalion saxo misisset ab alto,
fecit avem et subitis pendentem sustulit alis,
oraque adunca dedit, curvos dedit unguibus hamos,
virtutem antiquam, maiores corpore vires. p
et nunc accipiter, nulli satis aequus, in omnes
345 saevit aves, aliisque dolens fit causa dolendi.’

Quae dum Lucifero genitus miracula narrat Pele& εἰ
de consorte suc, cursu festinus anhelo lqu·
advolat armenti custos Phoceus Anetor
et ‘Peleu‚ Peleu! magnae tibi nuntius adsum

350 cladis' ait. quodcumque ferat, iubet edere Peleus.
pendet et ipse metu trepidi Trachinius oris.
ille refert: ‘fessos ad litora curva iuvencos
appuleram, medio cum Sol altissimus orbe
tantum respiceret, quantum superesse videret.

355 parsque boum fulvis genua inclinarat harenis
latarumque iacens campos spectabat aquarum,
pars gradibus tardis illuc errabat et illuc,
nant alii celsoque extant super aequora collo.
templa mari subsunt nec marmore clara neque auro,

 

