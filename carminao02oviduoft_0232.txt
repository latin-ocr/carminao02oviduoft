196 Ρ. OVIDII NASONIS

ipse ego fata tibi praesens mea naufragus edo.
surge, age, da lacrimas lugubriaque indue, nec-me
’670 indeploratum sub inania Tartara mitte!
adicit his vocem Morpheus, quam coniugis illa
crederet esse sui. fletus quoque fundere veros
visus erat, gestumque manus Ceycis habebat.
ingemit Alcyone, lacrimas movet at ue lacertos
675 per somnum, corpusque petens amp ectitur auras
exclamatque ‘manel quo te rapis? 1bimus una.'
voce sua specieque viri turbata soporem
excutit, et primo si sit circumspicit illic,
qui modo visus erat. nam moti voce ministri
680 intulerant lumen. postquam non invenit usquam,
percutit ora manu laniatque a pectore vestes
pectoraque ipsa ferit. nec crines solvere curat:
scindit. et altrici, quae luctus causa, ro nti,
‘nulla est Alcyone, nulla est’ ait. ‘occi it una
685 cum Ceyce suo. solantia tollite verba.
naufragus interiit. vidi agnovique manusque
ad discedentem, cupiens retinere, tetendi.
umbra fuit, sed et umbra tamen manifesta virique
vera mei. non ille quidem, si quaeris, habebat
690 assuetos vultus, nec quo prius ore nitebat.
pallentem nudumque et adhuc umente capillo
infelix vidi. stetit 11οο miserabilis ipso
ecce loco’ - et quaerit, vestigia si qua supersint.
‘hoc erat, hoc, animo quod divinante timebam,
695 et ne me fugiens ventos sequerere, rogabam.
at certe vellem, quoniam periturus abibas,
me quoque duxisses. tum, tum fuit utile tecum
ire mihi: neque enim de vitae tempore quicquam
non simul egissem, nec mors discreta fuisset.
700 1111110 absens pere0, iactor quoque fluctibus 01180118,
et sine me me pontus habet, crudelior ipso
sit mihi mens pelago, si vitam ducere nitar
longius et tanto pugnem superesse dolori.
sed neque pugnabo nec te, miserande, relinquam,
705 et tibi nunc saltem veniam comes. inque sepulcro,
si non urna, tamen iunget nos littera3 si non
ossibus ossa meis, at nomen nomine tangam!
plura dolor prohibet, verboque intervenit omni
plangor, et attonito gemitus e corde trahuntur.
710 mane erat. egreditur, tectis ad litus et illum
maesta locum repetit, de quo spectarat euntem.

 

