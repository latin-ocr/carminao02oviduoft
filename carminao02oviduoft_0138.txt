102 Ρ. OVIDII NASONIS

545 proiecto, tua facta loquar: si copia detur,

m populos veniam3 si silvis ,clausa tenebor,
implebo silvas et conscia saxa movebo:
audiet haec aether et si deus ullus in illo est?
talibus ira feri postquam commota tyranni,

550 nec minor hac metus est, causa stimulatus utraque,
quo fuit accinctus, vagina liberat ensem,
arre tamque coma flexis post terga lacertis
vinc a pati cogit. iugulum Philomela parabat

, spemque suae mortis viso conceperat ense.

555 ille indignantem et nomen patris usque vocantem
luctantemque loqui comprensam forcipe linguam
abstulit ense fero. radix micat ultima linguae,
ipsa iacet terraeque tremens inmurmurat atrae.
utque salire solet mutilatae cauda colubrae,

560 palpitat et moriens dominae vestigia quaerit.
hoc quoque post facinus — vix ausim credere - fertur
saepe sua lacerum repetisse libidine corpus.
sustinet ad Prognen post talia facta reverti,
coniuge quae viso germanam quaerit. at ille

565 dat gemitus fictos commentaque funera narrat.
et lacrimae fecere fidem. velamina Progne '
deripit ex umeris auro fulgentia lato
induiturque atras vestes et inane sepulcrum
constituit falsisque piacula Manibus infert

570 et luget non sic lugendae fata sororis.
signa deus bis sex acto lustraverat anno.
quid faciat Philomela? fu am custodia claudit3
structa rigent solido stabu orum moenia saxo ;
os mutum facti caret indice. grande doloris

575 ingenium est, miserisque venit sollertia rebus.
stamina barbarica suspendit callida tela
purpureasque notas filis intexuit albis,
indicium sceleris, perfectaque tradidit uni,
utque ferat dominae, gestu rogat. illa rogata

580 pertulit ad Prognen, nec scit quid tradat m illis.
evolvit vestes saevi matrona tyranni
germanaeque suae carmen miserabile legit
et (mirum potuisse) silet. dolor ora repressit,
verbaque quaerenti satis indignantia linguae

585 defuerunt: nec flere vacat, sed fasque nefasque
confusura ruit, poenaeque in imagine tota est.

Tempus erat, quo sacra solent trieterica Bacchi
Sithoniae celebrare nurus. nox conscia sacris,

 

