220 Ρ. OVIDII NASONIS

295 postulat, ut capiat, quae non intellegit, arma! -
quid quod me, duri fugientem munera belli,
arguit incepto serum accessisse labori,
nec se magnanimo maledicere sentit Achilli?
si simulasse vocat crimen: simulavimus ambo.

300 si mora pro culpa est: ego sum maturior illo.
me pia detinuit coniunX, pia mater Achillem:

rimaque sunt illis data tempora, cetera vobis.
liaud timeo, si iam nequeam defendere crimen
cum tanto commune viro. deprensus Ulixis

305 ingenio tamen ille: at non Aiacis Ulixes. —
neve in me stolidae convicia fundere linguae
admiremur eum, vobis quoque digna pudore
obicit. an falso Palameden crimine turpe est
accusasse mihi, vobis damnasse decorum?

310 sed neque Naupliades facinus defendere tantum
tamque patens valuit, nec vos audistis in illo
crimina: vidistis, pretioque obiecta patebant. —
nec Poeantiaden quod habet Volcania Lemnos,
esse reus merui. factum defendite vestrum:

315 consensistis enim. nec me suasisse negabo,
ut se subtraheret bellique viaeque labori
temptaretque feros requie finire dolores.
paruit, et vivit. non haec sententia tantum
fida, sed et felix, cum sit satis esse fidelem.

320 quem quoniam vates delenda ad Pergama poscunt,
ne mandate mihi: melius Telamonius ibit
eloquioque virum morbisque iraque furentem
molliet, aut aliqua producet callidus arte . . .
ante retro Simois fluet et sine frondibus Ide

325 stabit, et auxilium promittet Achaia Troiae,
quam, cessante meo pro vestris pectore rebus,
Aiacis stolidi Danais sollertia prosit!
sis licet infestus sociis regique mihique,
dure Philoctete; licet execrere meumque

330 devoveas sine fine caput, cupiasque dolenti
me tibi forte dari nostrumque haurire cruorem:
te tamen aggrediar3 fiet tibi copia nostri3
tamque tuis potiar —— faveat Fortuna — sagit-tis,
quam sum Dardanio, quem cepi, vate potitus3

335 quam responsa deum Troianaque fata retexi ;
quam rapui Phrygiae signum penetrale Minervae
hostibus e mediis. et se mihi conferat Aiax?
nempe capi Troiam prohibebant fata sine illis. —

