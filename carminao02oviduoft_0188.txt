152 Ρ. OVIDII NASONIS

275 exercebat atrox. at longis anxia curis
Argolis Alcmene, questus ubi onat aniles,
cui ‘’referat nati testatos orbe la ores
cuive suos casus, Iolen habet. Herculis illam
imperiis thalamoque animoque receperat Hyllus,

280 impleratque uterum generoso semine. cum sic
incipit Alcmene: ‘faveant tibi numina saltem
corripiantque moras, tum cum matura vocabis
praepositam timidis parientibus Ilithyiam.
quam mihi difficilem Iunonis gratia fecit.

285 namque laboriferi cum iam natalis adesset
Herculis et decimum premeretur sidere sianum,
tendebat gravitas uteium mihi3 quodque ferebam,
tantum erat, ut posses auctorem dicere tecti
ponderis esse Iovem. nec iam tolerare labores

290 ulterius poteiam3 cui nuno quoque frigidus artus,

dum loquor, horror habet, parsque estt> meminisse doloris.

septem ego per noctes, totidem cruciata diebus,
fessa malis, tendensque ad caelum bracchia, magno
Lucinam Nixosque pares clamore vocabam.

295 illa quidem venit, sed praecorrupta, meumque
quae donare caput Iunoni vellet' miquae.
utque meos audit gemitus, subsedit in illa
ante fores ara, dextroque a poplite laevum
pressa genu, digitis inter se pectine iunctis,

300 sustinuit partus. tacita quoque carmina voce
dixit, et inceptos tenuerunt carmina partus.
nitor, et ingrato facio convicia demens
vana Iovi cupioque mori, moturaque duros
verba queror silices. matres Cadmeides adsunt

305 votaque ‘suscipiunt exhortanturque dolentem.
una ministrarum media de plebe Galanthis,
flava comas, aderat, faciendis strenua iussis,
officiis dilecta suis; ea sensit iniqua
nescio quid Iunone geri. dumque exit et intrat

310 saepe fores, divam residentem vidit m ara
bracchiaque 1n genibus digitis conexa tenentem,
et‘ quaecumque es‚’ ait ‘dominae gratare. levata est
Argolis Alcmene, potiturque puerpera voto!
exiluit iunctasque manus pavefacta remisit

315 diva potens uteri: vinclis levor lpsa remissis.
numine decepto risisse Galanthida fama est.
ridentem prensamque ipsis dea saeva capillis
traxit, et e terra corpus relevare volentem

 

