120 Ρ. 0V1D11 NASONIS

Attonitus tanto miserarum turbine rerum,

615 “Iuppiter 01” dixi “si te non falsa loquuntur
dicta sub amplexus Aeginae Asopidos isse,
nec te, magne pater, nostri pudet esse parentem:
aut mihi redde meos, aut me quoque conde sepulcro1”
ille notam fulgore dedit tonitruque secundo.

⁷ 620 “accipio, sintque ista precor felicia mentis
signa tuae'’ dixi. “quod das mihi, pigneror omen-’⁹
forte fuit iuxta patulis rarissima ramis
sacra Iovi quercus de semine Dodonaeo.
hic nos frugilegas aspeximus agmine longo

625 grande onus exiguo formicas ore gerentes
rugosoque suum servantes cortice callem.
dum numerum miror, “totidem‚ pater optime,'’ dixi
“tu mihi da cives et inania moenia supple.''
intremuit ramisque sonum sine fiamine motis

680 alta dedit quercus. pavido mihi membra timore
horruerant, stabantque comae. tamen oscula terrae
roboribusque dedi. nec me sperare fatebar:
sperabam tamen atque animo mea vota fovebam.
nox subit, et curis exercita corpora somnus

635 occupat. ante oculos eadem mihi quercus adesse
et ramos totidem totidemque animalia ramis
ferre suis visa est, pariterque tremiscere motu
graniferumque agmen subiectis spargere in arvis:
crescere quod subit-o et maius maiusque videri

640 ac se tollere humo rectoque assistere trunco,
et maciem numerumque pedum nigrumque colorem
ponere et humanam membris inducere formam.
somnus abit. damno vigilans mea visa, querorque
in superis opis esse nihil. at in aedibus ingens

645 murmur erat, vocesque hominum exaudire videbar
iam mihi desuetas. dum suspicor has quoque somni,
ecce venit Telamon properus foribusque reclusis
“speque fideque, pater,'’ dixit “maiora videbis.
egredere1” egredior: qualesque in imagine somni

650 visus eram vidisse viros, ex ordine tales
aspicio noscoque3 adeunt regemque salutant.
vota Iovi solvo populisque recentibus urbem
partior et vacuos priscis cultoribus agros:
Myrmidonasque voco, nec origine nomina fraudo.

655 corpora vidisti. mores, quos ante gerebant,
nunc quoque habent: parcum genus est patiensque laborum,
quaesitique tenant, et quod quaesita reservet.

 

