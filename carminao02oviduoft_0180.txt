144 Ρ. OVIDII NASONIS

visa tamen sensisse famemi retroque dracones
egit in Haemoniam versis sublimis habenis. κ
805 Dicta Fames Cereris, quamvis contraria semper
illius est operi, peragit, perque aera vento
ad iussam delata domum est et protinus intrat
sacrilegi thalamos, altoque sopore solutum —
noctis erat tempus — geminis amplectitur ulnis:
810 seque viro inspirat faucesque et pectus et ora
adflat et in vacuis spargit ieiunia venis.
functaque mandato fecundum deserit orbem
inque domos inopes, assueta revertitur antra„
lenis adhuc somnus placidis Erysichthona pennis
815 mulcebat. petit ille dapes sub imagine somni
oraque vana movet dentemque in dente fatigat,
exercetque cibo delusum guttur inani
proque epulis tenues nequiquam devorat auras.
ut vero est expulsa quies, furit ardor edendi
820 perque avidas fauces immensaque viscera re at.
nec mora: quod pontus, quod terra, quod efficat ae'r,
poscit3 et appositis queritur ieiunia mensis,
inque epulis epulas quaerit. quodque urbibus esse
quodque satis populo poterat, non sufficit uni 3
825 plusque cupit, quo plura suam demittit in alvum.
utque fretum *recipit de tota flumina terra
nec satiatur aquis, peregrinosque ebibit amnesz
utque rapax ignis non unquam alimenta recusat
innumerasque trabes cremat, et quo copia maior
830 est data, plura petit, turbaque voracior ipsa est:
8ἰο epulas omnes Erysichthonis ora profani
accipiunt, poscuntque simul. cibus omnis in illo
causa cibi est, semperque locus fit inanis edendo.
iamque fame patrias altaque voragine ventris
835 attenuarat opes: sed inattenuata manebat
tum quoque dira fames, implacataeque vigebat
flamma gulae. tandem demisso in viscera censu
filia restabat, non illo digna parente.
hanc quoque vendit inops. dominum generosa recusat, Me·
840 et vicina suas tendens super aequora palmas 31Υο-
“eripe me domino, qui raptae praemia nobis
virginitatis habes” ait. haec Neptunus habebat.
qui prece non spreta, quamvis iam visa sequent-i
esset er0, formamque novat vultumque virilem
845 induit et cultus pisces capientibus aptos.
hanc dominus spectans “o qui pendentia parvo

4

