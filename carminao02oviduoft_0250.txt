214 Ρ. OVIDII NASONIS

frater erat3 fraterna peto. quid sanguine cretus
Sisyphio furtisque et fraude simillimus illi
inserit Aeacidis alienae nomina gentis? —
an quod in arma prior nulloque sub indice veni,
85 arma neganda mihi? potiorque videbitur ille,
ultima qui cepit detrectavitque furore
militiam ficto, donec sollertior isto,
sed sibi inutilior, timidi commenta retexit
Naupliades animi vitataque tra-xit in arma?
40 optima num sumat, quia sumere noluit ullat
nos inhonorati et donis patruelibus orbi,
obtulimus quia nos ad prima pericula, simus? —
atque utinam aut verus furor ille, aut creditus esset,
nec comes hic Phrygias unquam venisset ad arces
45 hortator scelerum! non te, Poeantia proles,
expositum Lemnos nostro cum crimine haberet:
qul nunc, ut memorant, silvestribus abditus antris '
saxa moves gemitu Laertiadaeque precaris,
quae meruit 3 quae, si di sunt, non vana precaris.
50 et nuno ille, eadem nobis iuratus in arma,
heu! pars una ducum, quo successore sagittae
Herculis utuntur, fractus morboque fameque
velaturque aliturque avibus, volucresque petendo
debita Troianis exercet spicula fatis.
55 ille tamen vivit, quia non comitavit Ulixen. -—
mallet et infelix Palamedes esse relictus:
viveret, aut certe letum sine crimine haberet.
quem male convicti nimium memor iste furoris
prodere rem Danaam finxit fictumque probavit
60 crimen et ostendit, quod iam praefoderat, aurum.
ergo aut exilio vires subduxit Achivis
aut nece: sic pugnat, sic est metuendus Ulixes. —
qui licet eloquio fidum quoque Nestora vincat,
haud tamen efficiet, desertum ut Nestora crimen
65 esse rear nullum ; qui 'cum imploraret Ulixem
vulnere tardus equi fessusque senilibus annis,
proditus a socio est. non haec mihi crimina fingi
scit bene Tydides, qui nomine saepe vocatum
corripuit trepidoque fugam exprobravit amico.
7ο aspiciunt oculis superi mortalia iustis:
en eget auxilio, qui non tulit3 utque reliquit,
sic linquendus erat: legem sibi dixerat ipse.
conclamat socios. adsum, videoque trementem
pallentemque metu et trepidantem morte sutura.

 

