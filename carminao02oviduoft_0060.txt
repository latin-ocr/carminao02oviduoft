24 P. OVIDII NASONIS

et tum sicca, prius creberrima fontibus, Ide,
virgineusque Helicon et nondum Oeagrius Haemos.
’ 220 ardet in immensum geminatis ignibus Aetna
Parnasusque biceps et Eryx et Cynthus et Othrys,
et tandem nivibus Rhodope caritura, Mimasque
Dindymaque et Mycale natusque ad sacra Cithaeron. . ἓ
ἲ
ἓ

 

nec prosunt Scythiae sua frigora: Caucasus ardet
225 Ossaque cum Pindo maiorque ambobus Olympus
aeriaeque Alpes et nubifer Appenninus.
tum vero Phaethon cunctis e partibus orbem
aspicit accensum nec tantos sustinet aestus,
ferventesque auras velut e fornace profunda
230 ore trahit currusque suos candescere sentit.
et neque iam cineres eiectatamque favillam
ferre potest, calidoque involvitur undique fumo,
quoque eat aut ubi sit, picea caligine tectus
nescit, et arbitrio volucrum raptatur equorum.
235 sanguine tum credunt in corpora summa vocato
Aethiopum populos nigrum traxisse colorem3
tum facta est Libye raptis umoribus aestu
arida. tum nymphae passis fontesque lacusque
deflevere comis. quaerit Boeotia Dircen,
240 Argos Amymonen, Ephyre Pirenidas undas.
nec sortita loco distantes flumina ripas
tuta manent: mediis Tanais fumavit in undis
Peneusque senex Teuthranteusque Caicus
et celer Ismenos cum Phegiaco Erymantho
245 arsurusque iterum Xanthus flavusque Lycormas,
quique recurvatis ludit Maeandrus in undis,
Mygdoniusque Melas et Taenarius Eurotas.
arsit et Euphrates Babylonius, arsit Orontes,
Thermodonque citus Gangesque et Phasis et Hister.
250 aestuat Alpheus, ripae Spercheides ardent,
quodque suo Tagus amne vehit, fluit ignibus, aurum: ³:
et quae Maeonias celebrabant carmine ripas
flumineae volucres, medio caluere Caystro.
Nilus in extremum fugit perterritus orbem
255 occuluitque caput: quod adhuc latet. ostia septem
pulverulenta vacant, septem sine flumine valles.
fors eadem Ismarios, Hebrum cum Strymone, siccat
Hesperiosque amnes, Rhenum Rhodanumque Padumque,'}
cuique fuit rerum promissa potentia, Thybrim. ’Ἥ
260 dissilit omne solum, penetratque in Tartara rimis
lumen et infernum terret cum coniuge regem.

¹ lx . Α
J‘gssssffi* ’5ἕῖἷῇᾏέ *2 rm s >2ss³* *ffflffi - , ”

“admirati ‘5313

 

max-raanamffls-Js ²

