76 Ρ. OVIDII NASONIS

infligitque viro. rutilum vomit ille cruorem
et resupinus humum moribundo vertice pulsat.-
85 inde Semiramio Polydaemona sanguine cretum
Caucasiumque Abarim Sperchionidenque Lycetum
intonsumque comas Helicem Phlegyamque Clytumque
sternit et extructos morientum calcat acervos.
nec Phineus ausus concurrere comminus hosti
90 intorquet iaculum: quod detulit error in Idan,
expertem frustra belli et neutra arma secutum.
ille tuens oculis immitem Phinea torvis
‘quandoquidem in partes' ait ‘abstrahor, accipe, Phineu, ÷
quem fecisti hostem, pensaque hoc vulnere vulnus’ — ’
95 iamque remissurus tractum de vulnere telum
sanguine defectos cecidit collapsus in artus.
tum quoque Cephenum post regem primus Hodites
ense iacet Clymeni: Prothoenora percutit Hypseus,
Hypsea Lyncides. fuit et grandaevus in illis -
100 Emathion, aequi cultor timidusque deorum3
qui, quoniam prohibent anni bellare, loquendo
pugnat et incessit scelerataque devovet arma.
hum Chromis amplexo tremulis altaria palmis
decutit ense caput: quod protinus incidlt arae.
105 atque ibi semianimi verba execrantia lingua
edidit et medios animam expiravit in ignes.
hinc gemini fratres Broteasque et caestibus Ammon
invictus, vinci si possent caestibus enses,
Phinea cecidere manu, Cererisque sacerdos
110 Ampycus, albenti velatus tempora vitta.
tu quoque, Lampetide‚ non hos adhibendus ad usus,
sed qui, pacis opus, citharam cum voce moveres,
iussus eras celebrare dapes festumque canendo.
cui procul astanti plectrumque imbelle tenenti
115 Pettalus inridens ‘Stygiis cane cetera’ dixit
‘Manibus‚’ et laevo mucronem tempore fixit.
concidit et digitis morientibus ille retemptat
fila lyrae: casuque fuit miserabile carmen.
nec sinit hunc impune ferox cecidisse Lycormas,
120 raptaque de dextro robusta repagula posti
ossibus inlisit mediae cervicis: at ille
procubuit terrae mactati more iuvenci.
demere temptabat laevi quoque robora postis
Cinyphius Pelates: temptanti dextera fixa est
125 cuspide Marmaridae Corythi, lignoque cohaesitz
haerenti latus hausit Abas. nec corruit ille,

 

