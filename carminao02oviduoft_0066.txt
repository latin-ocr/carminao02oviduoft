30 P. OVIDH NASOMS

neve preces animos et verba precantia flectant,
posse loqui eripitur, vox iracunda minaxque
plenaque terroris rauco de gutture fertur.

485 mens antiqua tamen facta· quoque mansit in ursa,
assiduoque suos gemitu testata dolores
qualescumque manus ad caelum et sidera tollit
ingratumque Iovem, nequeat cum dicere, sentit.
a quotiens, sola non ausa quiescere silva,

490 ante domum quondamque suis erravit in agris!
a quotiens per saxa canum latratibus acta est,
venatrixque met-u venantum territa fugit!
saepe feris latuit visis, oblita quid esset,
ursaque conspectos in montibus horruit ursos,

495 pertimuitque lupos, quamvis pater esset in illis.

Ecce Lycaoniae proles ignara parentis
Arcas adest, ter quinque fere natalibus actis:
dumque feras sequitur, dum saltus eligit aptos
nexilibusque plagis silvas Erymanthidas ambit,

500 incidit in matrem, quae restitit Arcade viso
et cognoscenti similis fuit. ille refugit
immotosque oculos in se sine fine tenentem
nescius extimuit, propiusque accedere aventi
vulnifico fuerat fixurus pectora telo.

505 arcuit Omnipotens pariterque ipsosque nefasque
sustulit et celeri raptos per inania vento 2=
imposuit caelo vicinaque sidera fecit. Α ᾗ

Intumuit Iuno, postquam inter sidera paelex ·
fulsit, et ad canam descendit in aequora Tethyn

510 Oceanumque senem, quorum reverentia movit
saepe deos, causamque viae scitantibus infit:

‘quaeritis, aetheriis quare regina deorum
sedibus huc adsim? pro me tenet altera caelum!
mentiar, obscurum nisi nox cum fecerit orbem

515 nuper honoratas summo, mea vulnera, caelo
videritis stellas illic, ubi circulus axem
ultimus extremum spatioque brevissimus ambit.
est ver0, cur quis Iunonem laedere nolit
offensamque tremat? quae prosum sola nocendo?

520 0, ego quantum egi! quam vasta otentia nostra est!
esse hominem vetui: facta est dea sic ego poenas
sontibus impono , sic est mea magna potestas.
vindicet antiquam faciem vultusque ferinos
detrahat, Argolica quod in ante Phoronide fecit!

525 cur non et pulsa ducit Iunone meoque

 

