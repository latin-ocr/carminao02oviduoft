166 Ρ. OVIDII NASONIS

non nemus Heliadum, non frondibus aesculus altis,
nec tiliae molles, nec fagus et innuba laurus,
nec coryli fragiles et fraxinus utilis hastis
enodisque abies curvataque glandibus ilex

95 et platanus genialis acerque coloribus impar,
amnicolaeque simul salices et aquatica lotos
perpetuoque virens buxum tenuesque myricae
et bicolor myrtus et bacis caerula tinus.

⁷ vos quoque, flexipedes hederae, venistis et una

100 pampineae vites et amictae vitibus ulmi:
ornique et piceae pomoque onerata rubenti
arbutus et lentae, victoris praemia, palmae,
et succincta comas hirsutaque vertice pinus,
grata deum matri: siquidem Cybeleius Attis

105 exuit hac hominem truncoque induruit illo.

Adfuit huic turbae metas imitata cupressus, cyparissus,
nunc arbor, puer ante deo dilectus ab illo,
qui citharam nervis et nervis temperat arcum.
namque sacer nymphis Carthea tenentibus arva

110 ingens cervus erat, lateque patentibus altas
ipse suo capiti praebebat cornibus umbras.
cornua fulgebant auro, demissaque in armos
pendebant tereti gemmata monilia collo.
bulla super frontem parvis argentea loris

115 vincta movebatur, parilique ex aere nitebant
auribus e geminis circum cava tempora bacae.
isque metu vacuus naturalique pavore
deposito celebrare domos mulcendaque colla
quamlibet ignotis manibus praebere solebat.

120 sed tamen ante alios, Ceae pulcherrime gentis,
gratus erat, Cyparisse, tibi. tu pabula cervum
ad nova, tu liquidi ducebas fontis ad undam:
tu modo texebas varios per cornua flores, ’
nunc eques in tergo residens huc laetus et illuc

125 mollia purpureis frenabas ora capistris.
aestus erat, mediusque dies, solisque nitore
concava litorei fervebant bracchia Cancri.
fessus in herbosa posuit sua corpora terra
cervus et arborea frigus ducebat ab umbra.

130 hunc puer imprudens iaculo Cyparissus acuto
fixit: et, ut saevo morientem vulnere vidit,
velle mori statuit. quae non solacia Phoebus
dixit et, huno leviter pro materiaque doleret,
admonuit! gemit ille tamen, munusque supremum

