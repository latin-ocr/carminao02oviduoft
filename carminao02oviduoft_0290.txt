254 P. OVIDII NASONIS

820 impavidus conscendit equos Gradivus et ictu
verberis increpuit, pronusque per ae'ra lapsus
constitit in summo nemorosi colle Palati:

· reddentemque suo tum regia iura Quiriti
abstulit Iliaden. corpus mortale per auras

825 dilapsum tenues, ut lata plumbea funda
missa solet medio glans intabescere eaelo.
pulchra subit facies et pulvinaribus altis
di nior, est qualis trabeati forma Quirini.

lebat ut amissum coniunx. cum regia Iuno Her-silim

830 Irin ad Hersiliam descendere limite curvo
imperat et vacuae sua sic mandata referre:

‘o et de Latia, o et de gente Sabina
praecipuum, matrona, decus, dignissima tanti
ante fuisse viri, coniunx nunc esse Quirini,

835 siste tuos fletus et, si tibi cura videndi
coniugis est, duce me lucum pete, colle Quirini
qui viret et templum Romani regis obumbrat.’
paret et in terram pictos delapsa per arcus
Hersiliam iussis compellat vocibus Iris.

840 illa verecundo vix tollens lumina vultu
‘o dea (namque mihi nec quae sis dicere prom tum est,
et liquet esse deam), duc, o duc’ inquit ‘et ο er
coniugis ora mihi. quae si modo posse videre
fata semel dederint, caelum accepisse videbor?

845 nec mora, Romuleos cum virgine Thaumantea
ingreditur colles. ibi sidus ab aethere lapsum
decidit in terras, a cuius lumine flagrans
Hersilia e clivis cum sidere cessit in auras.
hanc manibus notis Romanae conditor urbis

850 excipit et priscum pariter cum corpore nomen
mutat Horamque vocat, quae nunc dea iuncta Quirino est.

 

LIBER QUINTUS DECIMUS.

Quaeritur interea, quis tantae ondera molis Numa,
sustineat tantoque queat succe ere regi.
destinat imperio clarum praenuntia ‚veri ”
fama Numam. non ille satis cognosse Sabinae
5 gentis habet ritus: animo maiora capaci
concipit et, quae sit rerum natura, requirit.
huius amor curae, patria Curibusque relictis,
fecit, ut Herculei penetraret ad hospitis urbem.

