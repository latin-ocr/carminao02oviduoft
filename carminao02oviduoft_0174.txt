138 P. OVIDII NASONIS

post cinerem cineres haustos ad pectora pressant3
540 adfusaeque iacent tumulo, signataquesaxo
nomina complexae lacrimas in nomina fundunt.
quas Parthaoniae tandem Latonia clade
exsatiata domus, praeter Gorgenque nurumque
nobilis Alcmenae, natis in corpore pennis
545 allevat, et longas per bracchia porrlgit alas
corneaque ora facit versasque per aera mittit.
Interea Theseus sociati parte laboris Achelous.
functus Erechtheas Tritonidos ibat ad arces.
‘clausit iter fecitque moras Achelous eunti, Α
550 imbre tumens. ‘succede meis,' ait ‘inclite‚ tectis,
Cecropida‚ nec te committe rapacibus undis.
ferre trabes solidas obliquaque volvere magno
murmure saxa solent. vidi contermina ripae
cum gregibus stabula alta trahi3 nec fortibus illic
555 profuit armentis, nec equis velocibus esse.
multa quoque hic torrens nivibus de monte solutis

d

corpora turbineo iuvenalia vertice mersit.
tutior est requies, solito dum flumina currant
limite, dum tenues capiat suus alveus undas.

560 adnuit Aegides, ‘utar'que ‘Acheloe, domoque
consilioque tuo’ respondit: et usus utroque est.
pumice multicavo nec levibus atria tofis
structa subit. molli tellus erat umida muscot
summa lacunabant alterno murice conchae.

565 iamque duas lucis partes Hyperione menso
discubuere toris Theseus comitesque laborum:
hac Ixionides, illa Troezenius heros
parte LeleX‚ raris iam sparsus tempora canis,
quosque alios parili fuerat dignatus honore

570 Amnis Acarnanum, laetissimus hospite tanto.
protinus appositas nudae vestigia nymphae
instruxere epulis mensas, dapibusque remotis
in gemma posuere merum. tum maximus heros, (Echinades.)
aequora prospiciens oculis subiecta, ‘quis' inquit

575 ‘ille locus?’ digitoque ostendit, et ‘insula nomen
quod gerat illa, doce — quamquam non una videtur?
Amnis ad haec ‘non est’, inquit ‘quod cernitis, unum:
quinque iacent terrae. spatium discrimina fallit.
quoque minus spretae factum mirere Dianae,

580 Naides hae fuerant. quae cum bis quinque iuvencos
mactassent rurisque deos ad sacra vocassent,
immemores nostri festas duxere choreas.

 

