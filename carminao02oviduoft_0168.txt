 

132 P. OVIDII NASONIS

rimitias frugum Cereri, sua vina Lyaeo,

275 alladios flavae latices libasse Minervae.
coeptus ab agricolis superos pervenit ad omnes
ambitiosus honor. solas sine ture relictas
praeteritae cessasse ferunt Latoidos aras.
tangit et ira deos. ‘at non impune feremus:

280 quaeque inhonoratae, non et dicemur inultae’
inquit. et Oeneos ultorem spreta per agros
misit aprum, quanto maiores herbida tauros
non habet Epirus, sed habent Sicula arva minores.

284 sanguine et 1gne micant oculi. riget horrida cervix,

286 stantque velut vallum, velut alta hastilia setae3
fervida cum rauco latos stridore per armos
spuma fluit , dentes aequantur dentibus Indis,
fulmen ab ore'venit, frondes adflatibus ardent.

290 is modo crescentes segetes proculcat in herba,
nunc matura metit fleturi vota coloni
et Cererem in spicis intercipit. . area frustra,
et frustra expectant promissas horrea messes.
sternuntur gravidi longo cum palmite fetus

295 bacaque cum ramis semper frondentis olivae.
saevit et in pecudes. non has pastorve comesve,
non armenta truces possunt defendere tauri.
diffugiunt populi nec se nisi moenibus urbis
esse putant tutos: donec Meleagros et una

300 lecta manus iuvenum coiere cupidine laudis:
Tyndaridae gemini, praestantes caestibus alter,
alter equo, primaeque ratis molitor Iason,
et cum Pirithoo, felix concordia, Theseus,
et duo Thestiadae, prolesque Aphare'i’a Lynceus

305 et velox Idas, et iam non femina Caeneus,
Leucippusque ferox iaculoque insignis Acastus,
Hippothousque Dryasque et cretus Amyntore Phoenix,
Actoridaeque pares, et missus ab Elide Phyleus.
nec Telamon aberat magnique creator Achillis,

310 cumque Pheretiade et Hyanteo Iolao
impiger Eurytion et cursu invictus Echion,
Naryciusque Lelex Panopeusque Hyleusque feroxque
Hippasus, et primis etiamnum Nestor in annis,
et quos Hippocoon antiquis misit Amyclis,

315 Penelopesque socer cum Parrhasio Ancaeo
Ampycidesque sagax et adhuc a coniuge tutus
Oeclides, nemorisque decus Tegeaea Lycaei.
rasilis huic summam mordebat fibula vestem3

