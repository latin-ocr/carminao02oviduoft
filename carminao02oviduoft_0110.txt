800

ὃ

10

15

20

25

30

35

74 P. OV1D11 NASONIS

[nunc quoque, ut attonitos formidine terreat hostes,
pectore in adverso quos fecit sustinet angues.]

   

LIBER QUINTUS.

Dumque ea Cephenum medio Danaeius heros (Phineus.)
agmine commemorat, fremida regalia turba.
atria complentur. nec coniugialia festa
qui canat, est clamor, sed qui fera nuntiet arma:
inque repentinos convivia versa tumultus
assimulare freto possis, quod saeva quietum
ventorum rabies motis exasperat undis.

rimus in his Phineus, belli temerarius auctor,
Praxineam quatiens aeratae cuspidis hastam,
‘en‚ ’ ait ‘en adsum praereptae coniugis ultor.
nec mihi te pennae, nec falsum versus in aurum
Iuppiter eripiet? conanti mittere Cepheus

‘quid facis? exclamat‘ quae te, germane, furentem
mens agit in facinus? meritisne haec gratia tantis
redditur? hac vitam servatae dote rependis?
quam tibi non Perseus, verum si quaeris, ademit,
sed grave Nereidum numen, sed corniger Hammon,
sed quae visceribus veniebat belua ponti
exsaturanda meis. illo tibi tempore rapta est,
quo peritura fuit. nisi si, erudelis, id ipsum
exigis, ut pereat, luctuque levabere nostro.
scilicet haud satis est, quod te spectante revincta est,
et nullam quod opem patruus sponsusve tulisti:
insuper, a quoquam quod sit servata, dolebis
praemiaque eripies? quae si tibi magna videntur,
ex illis scopulis, ubi erant adfixa, petisses.
nunc sine, qui petiit, per quem haec non orba senectus,
ferre, quod et meritis et voce est pactus· eumque
non tibi, sed certae praelatum intellege morti'
ille nihil contra3 sed et hunc et Persea vultu
alterno spectans, petat hu'nc, ignorat, an illum:
cunctatusque brevi contortam viribus hastam,
quantas ira dabat, nequiquam in Persea misit.
ut stetit illa toro, stratis tum denique Perseus
exiluit, teloque ferox mimica remisso
pectora rupisset, nisi post altaria Phineus
isset: et, indignum! scelerato profuit ara.
fronte tamen Rhoeti non irrita cuspis adhaesit.

