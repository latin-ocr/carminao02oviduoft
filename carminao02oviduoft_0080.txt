44 P. OVIDII NASONIS

et niveis Leucon et villis Asbolus atris

praevalidusque Lacon et cursu fortis Aello

, 220 et Thous et Cyprio velox cum fratre Lycisce,
et nigram medio frontem distinctus ab albo
Harpalos et Melaneus hirsutaque corpore Lachne,
et patre Dictaeo, sed matre Laconide nati

¹ Labros et Agriodos, et acutae vocis Hylactor,

225 quosque referre mora est. ea turba cupidine praedae
per rupes scopulosque adituque carentia saxa, ’
quaque est difficilis quaque est via nulla sequuntur.
ille fugit per quae fuerat loca saepe secutus.

- heu, famulos fugit ipse suos! clamare libebat

230 ‘Actaeon ego sum, dominum cognoscite vestrum1”
verba animo desunt: resonat latratibus aether.
prima Melanchaetes in tergo vulnera fecit, .
proxima Theridamas: Oresitrophus haesit in armo. 3·
tardius exierant, sed per compendia montis ¹·

235 anticipata via est. dominum retinentibus illis
cetera turba coit confertque in corpore dentes.
iam loca vulneribus desunt. gemit ille, sonumque,
etsi non hominis, quem non tamen edere possit
cervus, habet maestisque replet iuga nota querelis;

240 et genibus pronis supplex similisque roganti
circumfert tacitos tamquam sua bracchia vultus.
at comites rapidum solitis hortatibus agmen
ignari instigant oculisque Actaeona quaeruntl
et velut absentem certatim Actaeona clamant -—

245 ad nomen caput ille refert — et abesse queruntur,⁸
nec capere oblatae segnem spectacula praedae.
vellet abesse quidem3 sed adest. velletque videre,
non etiam sentire, canum fera facta suorum.
undique circumstant, mersisque in corpore rostris

250 dilacerant falsi dominum sub imagine cervi.

[nec nisi finita per plurima vulnera vita

ira pharetratae fertur satiata Dianae.] ⁷
Rumor in ambiguo est. aliis violentior aequo Semele. ’

visa dea est, alii laudant dignamque severa

255 virginitate vocant. pars invenit utraque causas.
sola Iovis coniunx non tam culpetne probetne
eloquitur, quam clade domus ab Agenore duct-ae
gaudet, et a Tyria collectum paelice transfert
in generis socios odium. subit ecce priori

260 causa recens, gravidamque dolet de semine magni
esse Iovis Semelen. dum linguam ad iurgia solvit,

   

